÷}÷ 35 ’ἐν

nacem ‚ licet armatum , licet tantae majestatis sacra-
rium petulantia sua incestaturum ingredi sinit ‚ comi—
ter excipit ‚ peramanter affatur z, atque ut blandius
demulceat, oblatum pileum ‚ injuriosum illud libertatis
insigne augusto capiti imponit. Coactus quidem id
fecit3 desiderio tamen tantae feritatis deliniendae ‚
non timore coactus ε nescia enim timoris innocentia
est ς quod idem ipse testari voluit ‚ cum arreptam
unius ex iis qui aderant satellitis manum regio pe-
ctori admovit: illud nimirum facto ostendens ‚ ne
in asperrimis quidem rebus palpitare solere cor inno-
centium et fortium virorum .

Quae tamen tanta repente conversio ? Quid inf-
sueta illa severitudo? Quid tristis et caperata frons
animi obfirmate abnuentis index? Quae porro reliqua
res est, quam efflagitare populus possit , concedere
Rex nolit? dejure tributorum remisit ‚ corporis sui
custodias imminuit ‚ regiae domus sumptus tem-
peravit , auctoritatem ‚ dominationem ‚ libertatem ,
seipsum populo tradidit atque devovit . Numquid
aliud devovendum restat Ξ) Una illi in hac rerum
prope omnium profusione Religio supererat ‚ quam
a suis Majoribus , Christianissimis Regibus acce-
ptam carissimam semper habuerat ς hac se spolia-
ri non sinit . Spurcissima illa et teterrima mon-
stra ‚ quibus in tanta· rerum perturbatione excitan—

